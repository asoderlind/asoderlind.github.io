---
title:  "Landning"
date:   2022-04-01 17:23:59 +0900
categories: japan update
header:
  image: /assets/images/headers/2022-04-01-Landning.jpg
  teaser: /assets/images/headers/2022-04-01-Landning.jpg
---

## Status update 2

Shieet, mate. Vart ska man börja? Krångel från ruta noll. Torsdag var det inte mycket mer än att vakna, fixa resten av packningen, och få skjuts till Arlanda. Sen när jag skulle checka in vid disken så såg jag den typiska "vad är det här för error?"-blicken när mitt pass och visum skulle kollas av, men efter några samtal och konsultationer från kollegor så fick jag äntligen tillbaka mitt pass och boarding kort. Sen samma sak igen när jag skulle kollas av vid gaten men då löste dem mitt edge case efter bara två samtal så jag hade tur. Sen var det iväg mot Frankfurt.

Resan till Frankfurt gick hyfsat fort, runt 2h, det enda intressanta var att jag satt vid nödutgången så dem frågade mig och dem runtomkring om vi var redo att hjälpa till vid en olycka, vilket vi såklart var. Som tack för sammarbetsvilligheten fick vi gratis vatten och en liten ruta choklad.

Väl på Frankfurt flygplats väntade en transfer på ca 5h. Ärligt talat var det inte så illa, dem har många nice ställen att sitta på den flygplatsen faktiskt. Jag kallpratade med en kille som skulle hem till Filippinerna efter flera år, dock kunde hans flickvän inte följa med eftersom hon hade fått Corona på sjukhuset hon jobbade på, och tydligen inte kunde få tillbaka pengarna för flygbiljetten. Resten av tiden gick jag mest runt eller knackade på datorn. När tiden kom för att börja gå på planet var det kul att se vilka typer av människor som också skulle mot Japan, eftersom turister inte är tillåtna att komma in i landet. Svårt att döma allas individuella skäl, men det var en ganska jämn blandning av både Japaner och utlänningar. Man behövde också visa upp sitt vaccin-bevis för att få ett nytt boarding kort, inte sista gången jag skulle behöva gräva i min tjocka dokumentpärm.
